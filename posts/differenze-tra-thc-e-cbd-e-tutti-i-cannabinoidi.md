---
title: Differenze tra THC e CBD e tutti i cannabinoidi
snippet: Tutti i cannabinoidi della cannabis e le loro caratteristiche. In particolare
  come agiscono sia il THC e CBD nel corpo umano.
date: 2022-09-04T22:00:00Z
tags:
- cbd
categories:
- cbd
- coltivazione
imagePath: "/assets/cannabinoidi-thc-cbd.jpg"
draft: false

---
![](/assets/cannabinoidi-thc-cbd.jpg)

Con il termine **cannabinoidi** vengono indicati gli elementi chimici che si trovano all'interno della pianta di cannabis, più nello specifico all'interno dei suoi fiori.
Questi elementi sono in tutto sei, come elenchiamo di seguito.

* **THC** (_tetraidrocannabinolo_): si tratta dell'elemento inebriante e psicotropo della canapa, motivo per cui è illegale in molti paesi; cionondimeno, in alcuni stati esso viene utilizzato per produrre farmaci che alleviano alcuni degli effetti collaterali delle terapie oncologiche.
* **CBD** (_cannabidiolo_): questa è la sostanza "innocua" della canapa, responsabile di reazioni calmanti e antidolorifiche. Per questo motivo viene utilizzato per produrre farmaci in molti paesi, in cui è quindi legale (tra cui l'Italia).
* **CBC** (_cannabichromas_ o _cannabicromene_): funge da potenziatore per l'effetto terapeutico del CBD, ma non ha il suo effetto rilassante, quanto piuttosto quello antinfiammatorio.
* **CBN** (_cannabinolo_): si ottiene dall'ossidazione del THC (e quindi si trova nella cannabis essiccata), ma a quanto è stato studiato finora, non ha effetti di alterazione della psiche. Su questa sostanza non c'è una legislazione ben precisa, ma essendo affine al THC, potrebbe essere sottoposta a restrizioni simili.
* **CBG** (_cannabigerolo_): sostanza non psicoattiva, ha come il CBD effetti antidolorifici, e viene usato per la cura di patologie legate alla pelle, quali **psoriasi** ed ** eczemi**.
* **THCV** (_tetraidrocannabivarina_): a differenza del THC, ha un effetto psicotropo di gran lunga minore e, soprattutto, contribuisce alla stimolazione del metabolismo ed è per questo in corso uno studio per utilizzarlo per aiutare le persone in sovrappeso.

## Differenze tra THC e CBD: da cosa sono determinate?

Le principali differenze sono, quindi, tra THC e CBD, e quesste vengono causate dalla diversa interazione delle due sostanze con i **recettori dei cannabinoidi** che sono presenti nel nostro cervello (**CB1** e **CB2**) e che emulano gli effetti di altre sostanze che sono invece naturalmente prodotte dal nostro organismo (definiti scientificamente endocannabinoidi).
I recettori sono i responsabili della trasmissione dei messaggi degli endocannabinoidi tra le le cellule e dall'esterno all'interno delle stesse.
Come già accennato, si dividono in CB1 e CB2, che si trovano in zone diverse del nostro corpo: finora i ricettori CB1 sono stati localizzati nel cervello, nel midollo spinale, nelle cellule adipose, nel fegato e nel pancreas, nei muscoli scheletrici, nel tratto gastrointestinale e nel sistema riproduttivo; d'altro canto, i ricettori CB2 si trovano nelle cellule immunitarie e adipose, nelle ossa e, in misura minore, nel tratto gastrointestinale, nel fegato e nel sistema riproduttivo.
Ma cosa comporta la presenza nel nostro corpo di questi componenti in relazione all'assunzione di THC e CBD? Per quanto riguarda il THC, esso ha una forma molecolare simile all'endocannabinoide anandamide, struttura che gli permette di legarsi a entrambi i recettori. Una volta legatosi al recettore CB1, il THC innesca in noi il famigerato _sballo_, dato che va ad aumentare la quantità di dopamina nel nostro organismo e a stimolare il senso di appetito, mentre quando si lega al CB2 esso agisce come agonista parziale, ovvero un moderatore del dolore.
A proposito invece del CBD, esso presenta risultati scarsi nel legarsi ai due recettori: le ricerche finora svolte dimostrano infatti che il CBD blocca la reazione dei recettori CB1 a dosi basse di THC, limitandone quindi gli effetti psicoattivi, ma allo stesso tempo, interagendo con recettori CB2, GPR55 e 5-HT1A, riduce l'ansia e agisce positivamente sulla nostra memoria.

Riassumendo quindi quali sono le principali differenze tra THC e CBD, possiamo quindi elencare gli effetti, causati dal diverso modo in cui queste due sostanze si legano ai recettori del sistema endocannabinoide: mentre il THC è portatore dell'effetto **psicoattivo** della cannabis, favorendo un aumento dell'appetito e affaticando la memoria a breve termine, il CBD non produce nessuno di questi effetti, ma al contrario ha proprietà **analgesiche, antinfiammantorie, antidolorifiche** e **rilassanti**. Il CBD è stato infatti utilizzato per realizzare trattamenti farmaceutici contro le **malattie degenerative** del sistema nervoso, quali Parkinson, Alzheimer e epilessia. Questa prima grande differenza è il motivo per il quale la prima sostanza è considerata illegale in molti paesi, mentre la seconda è stata legalizzata in tantissimi stati (tra cui anche l'Italia).