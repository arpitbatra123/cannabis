---
title: Olio di canapa per dolori articolari
snippet: L'olio di canapa, un'alternativa naturale ai dolori articolari. Un antidolorifico
  ma non solo; studi clinici e riduzione del gonfiore articolare senza effetti collaterali
date: 2022-08-24T22:00:00.000+00:00
tags:
- cbd
imagePath: "/assets/photo_2022-08-25_22-16-31.jpg"
draft: false

---
![](/assets/photo_2022-08-25_22-16-31.jpg)

La comparsa dei **dolori articolari** è generalmente legata all'invecchiamento: nella maggior parte dei casi, infatti, essi insorgono dopo i 50 anni a causa dell'usura di articolazioni e cartilagini, che irrigidendosi causano dolori spesso molto forti. In realtà, a soffrire di dolori articolare possono essere anche persone giovani: secondo uno studio condotto [dal National Institute of Arthritis and Musculoskeletal and Skin Diseases](https://archive.niams.nih.gov/newsroom/spotlight-on-research/updated-estimates-suggest-higher-number-us-adults-arthritis "National Institute of Arthritis and Musculoskeletal and Skin Diseases"), tra le 91 milioni di persone che nei soli Stati Uniti d'America soffrono di queste problematiche, 61 milioni sono in un range d'età che va dai 18 ai 64 anni.
Nel nostro paese, invece, questa categoria di persone arriva a un numero di quattro milioni, ovvero il 12% della popolazione nazionale: in breve, secondo [questa statistica](https://www.insalutenews.it/in-salute/osteoartrosi-ne-soffrono-4-milioni-di-italiani-al-via-nuove-terapie-infiltrative/ "questa statistica"), una persona su dieci soffre di dolori articolari.
A volte, purtroppo, questa condizione diventa invalidante, andando a costituire una grossa limitazione nella vita di tutti i giorni di coloro che ne soffrono, sia dal punto di vista lavorativo che, ad alcuni estremi, da quello relazionale.
Questo è il motivo per cui tanti cercano soluzioni utilizzando farmaci, fisioterapia e tanti altri metodi, anche meno tradizionali: tra questi, c'è l'assunzione di olio di canapa, che negli ultimi anni è stato studiato come rimedio a diverse problematiche.

## Un po' di chiarezza sui dolori articolari

Contrariamente da quanto può far intuire il termine, in realtà i dolori articolari non derivano solo ed esclusivamente dalle articolazioni, ma anche al di fuori di esse, da legamenti, tendini o muscoli. Quando i dolori sono causati proprio dalle articolazioni, essi sono indicati in gergo medico con il termine _atralgia_; inoltre, se i dolori sono causati da un'infiammazione articolare, si parla in modo specifico di _artrite_.
I dolori articolari si dividono in **acuti** o **cronici**: il primo tipo comprende i fastidi e le infiammazioni temporanei spesso causati da sovraffaticamento o uso eccessivo, quindi curati con applicazioni antinfiammatorie (creme e pomate, ghiaccio o farmaci antidolorifici da banco). Nel secondo caso, la condizione si protende nel tempo e spesso è correlata ad altre patologie come sovrappeso, malattie reumatiche, osteoporosi e via dicendo: anch'essi vengono curati con farmaci antinfiammatori da banco, ma richiedono altresì una particolare attenzione medica.

## Olio di canapa: un'alternativa naturale con tanti benefici

L'olio di canapa, conosciuto nel gergo tecnico come **_cannabidiolo_** (e denotato dalla sigla **CBD**), è stato studiato per anni come rimedio naturale a diversi dolori, dati i molteplici benefici che è in grado di apportare al nostro organismo:

- **antidolorifico**
- **antidepressivo e ansiolitico**
- **alleviamento degli effetti della chemioterapia**, quali nausea e vomito
- **trattamento dei problemi cutanei** come l'acne, grazie a una regolazione della produzione di sebo.

Ovviamente, come qualsiasi altro tipo di trattamento, anche se naturale, l'olio di canapa va assunto sotto consiglio medico.

L'olio di canapa può essere assunto in diversi modi:

- per **via sublinguale**, garantendo così un assorbimento più rapido
- tramite **ingestione** (es. in una tisana)
- **spalmarne** una quantità consigliata sulla zona dolorante
- per **inalazione**, quest'ultima tecnica da imparare bene con la guida di un esperto.

Nel caso specifico dei dolori articolari, gli studi sul trattamento con **cannabidiolo** sono stati condotti su condizioni quali dolore neuropatico, osteoartrite e artrite reumatoide. Cionondimeno, ci sono stati pochi studi nel campo generale dei dolori articolari, utilizzando però THC invece del CBD: valutando i dati esistenti, viene indicato in diversi studi che l'uso della cannabis potrebbe essere una valida alternativa per la cura dei dolori articolari.
Di seguito verranno elencati i risultati raccolti dagli studi effettuati finora sull'argomento.

## Cosa ci dicono gli studi clinici

Nel 2016, [uno studio](https://www.ncbi.nlm.nih.gov/pmc/articles/PMC4851925/ "ridurre il gonfiore articolare") effettuato su topi con artrite ha dimostrato che un'**applicazione topica** quotidiana di CBD è riuscita a **ridurre** il gonfiore articolare senza riscontrare effetti collaterale negativi.
Nei primi anni del 2000, invece, è stato condotto in primo luogo [uno studio](https://pubmed.ncbi.nlm.nih.gov/18728714/ "artrite reumatoide cannabis") su ratti con l'artrite reumatoide che ha rivelato come il CBD avesse un riscontro terapeutico; sempre sull'artrite reumatoide si è concentrato [un altro studio](https://pubmed.ncbi.nlm.nih.gov/33004159/ "sativex studio cannabis") effettuato su soggetti umani, a cui è stato somministrato per cinque settimane il farmaco a base di cannabis **_Sativex_**, periodo nel quale i medici hanno annotato un "significativo effetto analgesico" e un'attività ridotta della malattia.
Nel 2017 [un altro studio](https://www.ncbi.nlm.nih.gov/pmc/articles/PMC5690292/ "CBD ridotto l'infiammazione articolatoria") condotto su ratti osteoartritici ha dimostrato come il CBD avesse ridotto l'infiammazione articolatoria, allo stesso tempo aumentando le soglie di sopportazione del peso stesso dei roditori, con un contributo finale alla prevenzione dello sviluppo di ulteriori dolori articolari; da ciò ne consegue che il CBD ha tutto il potenziale per essere adottato come **trattamento profilattico**, ovvero preventivo rispetto al manifestarsi della malattia.

## Conclusioni

A riprova della validità di questa alternativa naturale, si può pensare all'esempio di diversi atleti che, sotto consiglio dei loro medici e terapisti, hanno sostituito man mano gli antidolorifici "a composizione chimica" con prodotti realizzati a base CBD.
In conclusione, si può dedurre che, a seguito di un consulto medico, l'utilizzo di olio di canapa può essere efficace e sicuro per alleviare i dolori articolari.